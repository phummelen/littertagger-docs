# Aanmaken user en Profiel

Op het moment van schrijven van deze documentatie, werken we nog met testusers.
Deze users zijn aangemaakt door een admin en met die user(s) kunnen we alles testen wat nodig is.
Tegen de tijd dat we echt 'live' gaan, zal je uiteraard zelf je user aan kunnen maken met alle daarbij te verwachten mogelijkheden als wijzigen van wachtwoord etc.

Bij LitterApp willen we meer zijn dan een simpele 'zwerfafval-registratie-app', het gaat juist om de impact die je zelf, of met de hele groep kan maken. Jij als gebruiker bent daarin dus ook de belangrijkste schakel. Zonder jou wordt er niets geregistreerd en wordt er geen impact gemaakt.
Vandaar dat we ook heel graag de persoon centraal willen stellen en een van de manieren waarop we dat zullen doen, is via de profiel-pagina.
Op deze pagina zal je die persoonlijke zaken kwijt willen die je graag met de andere gebruikers wilt delen.
Denk hierbij bijvoorbeeld aan een profielfoto. Dat kan een foto van jezelf zijn zodat mensen letterlijk een gezicht bij de persoon hebben, maar ook bijv van een gek item dat je gevonden hebt of je favoriete boek. Jij bepaalt.

In de profielpagina zullen verder ook instellingen staan waarmee je aangeeft hoe het programma voor jou werkt.
Hierbij kan je denken aan zaken als 'welk soort afval vind ik nu het meest, laat die dan bijv bovenin de lijst staan bij het geven van kenmerken zodat ik daar niet steeds naar hoef te zoeken', of misschien iets als 'raap ik standaard het afval op of juist niet, zet die instelling dan ook als standaard bij elk item (per item kan je het dan uiteraard nog aanpassen).

En wie weet komen er nog wel meer instellingen gaandeweg bij die jouw gebruik van het programma makkelijker of sneller kunnen maken.
