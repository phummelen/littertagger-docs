# Foto's voorzien van kenmerken

De foto's voorzien van kenmerken is misschien het belangrijkste werk dat er op dit moment te doen is.
Nadat de foto's zijn geupload staan ze daar maar dan is het nog niet bekend wat er op die foto staat. Dat is iets dat we nu nog handmatig moeten doen en het is onze 'taak' om dat zo makkelijk mogelijk te maken zodat je je tijd aan leukere manieren kan besteden. (in de toekomst is dit handmatige werk wellicht niet meer nodig omdat de computer steeds meer zelf zal gaan herkennen, maar zover zijn we nog niet).

Het taggen van een foto bestaat uit een aantal stappen die in hoofdlijnen als volgt werken:
- Ga naar 'My Photos' en klik op een foto die je wilt gaan voorzien van kenmerken
- De foto opent zich en vraagt als eerste om het object dat erop staat. Dat zal er waarschijnlijk maar 1 zijn, maar kunnen er in theorie ook meerdere zijn. Begin met het eerste object dat je wilt voorzien van kenmerken en zoek het juiste object in de lijst van mogelijkheden. Dit kan door de lijst te doorlopen tot je het juiste item tegenkomt, maar in dat geval moet je dus weten hoe de mensen de items hebben genoemd en dat kan even wennen zijn. Je kan ook beginnen met tikken. De opties die voldoen aan wat je getikt hebben, worden dan in de lijst getoond, ongeacht waar het getikte in de naam voorkomt. In het begin staat al een naam (de 1e in de lijst) getoond, als je begint te tikken, verdwijnt dat meteen, dat scheelt weer tijd.
- als je het item gevonden hebt, dan selecteer je die. Kom je het item echt niet tegen in de lijst, dan kan je kiezen voor OTHER, die ook in de lijst staat. Nadat je het juiste object hebt geselecteerd, klik je op 'Add object' (je kan dit ook evt doen door met de tab-toets naar 'Add object' te gaan en op ENTER te drukken.
- Nu je aangegeven hebt wat voor item het betreft, kan je extra gegevens aangeven, voor zover van toepassing. Denk hierbij bijvoorbeeld aan het materiaal waarvan het gemaakt is (waarbij je ook meerdere materialen kan/mag kiezen) of het merk van het item en eventueel een 'Event', bijv om aan te geven dat dit item speciaal geraapt is tijdens de World Cleanup Day.
Ook hier is de hele tekst alvast geselecteerd zodat die verdwijnt als je ervoor kiest om te gaan tikken. Ook dat scheelt weer tijd.
- Als je echt klikt op 'Add material/brand/event', verschijnt die gekozen waarde op het scherm. Had je deze toch niet willen kiezen, dan kan je daarop klikken en verdwijnt hij weer. Ook hier kan je voor elk van de keuzes kiezen voor 'OTHER' als het juiste materiaal/merk/event er niet bij staat. Wij zullen in dat geval proberen te kijken of we nog waardes missen en die alsnog toe gaan voegen.
- In datzelfde venster staat ook een indicatie of je het opgeraapt hebt of niet. Hierbij neemt hij de standaard waarde over die je bij je profiel hebt ingevuld maar als die instelling voor dit specifieke object niet klopt dan kan je die hier dus aanpassen.
Als je geen andere objecten op de foto had staan, dan ben je nu klaar om terug te gaan naar 'My Photos' of om 'Next Photo' te klikken zodat je de volgende kan doen.
Je kan de 'Next' of 'Previous' (de volgende of vorige foto die nog geen tags heeft) bereiken door op CTRL + pijl naar links of rechts in te drukken.
Als je nog meer objecten op de foto had staan, dan kan je hier weer kiezen voor een andere waarde van object (of op dezelfde laten staan) en weer 'add object' kiezen, er komt dan een 2e invulscherm tevoorschijn waarbij je dezelfde stappen kan volgen.

Dit is het op hoofdlijnen maar zoals gezegd, het is veel handmatig werk en dit zal vermoedelijk dan ook het deel van het programma zijn waar we de meeste veranderingen in aan gaan brengen om alle verscihllende gebruikers zoveel mogelijk te voorzien van handigheidjes of snellere manieren om een veelvoud aan foto's te voorzien van kenmerken.
