# Kabelbinders langs de rand van de weg

In Steenwijk loopt er een weg vanaf het station naar de snelweg.
Deze weg is ingericht rekening houdend met transport van defensie materiaal.
Een brede weg, waar goed doorgereden kan worden!

Een van onze afvalrapers woont vlakbij deze weg. En vond daar heel veel **kabelbinders**.
En wat opviel was dat ze op een bepaald punt begonnen. 

Vlak bij het station zit een bedrijf dat spuitmachines maakt. En deze machines moeten ook getest worden.
Zowel qua rijden als uit- en inklappen van de spuitarmen.
De afvalraper is naar een aantal medewerkers die buiten stonden te roken toegestapt en heeft gevraagd of de **kabelbinders** mogelijk van hun waren.
Dat zou wel kunnen werd aangegeven.

Op verzoek is een mail gestuurd naar het bedrijf, de productieleider heeft aktie genomen.
En het aantal **kabelbinders** langs de weg is praktisch terug naar een minimaal aantal.

Wat bleek, bij navraag ... er is een kleine stap in het productie proces opgenomen.
De machine die een test-rit moet gaan maken wordt afgeblazen met perslucht.
En daarmee worden de meeste **kabelbinders** binnen het bedrijfspand opgevangen.

## Conclusie

Door zicht te hebben op een bepaald soort afval, verband te zien en (lokaal) aktie te nemen is een zwerf-afval-stroom vervallen.