# Evenementen

Overal ter wereld worden evenementen georganiseerd waar je aan mee kunt doen.

Als je gewend bent om afval te rapen en vast te leggen, dan is zo'n evenement niet anders, maar het kan wel de moeite waard zijn om dan ook de naam van het evenement toe te voegen aan je kenmerken zodat jij, of anderen, daar data over kunnen verzamelen.

Om dit mogelijk te kunnen maken hebben we een apart veld 'Evenement' waarmee je een of meerdere waardes kunt selecteren.
Hieronder geven we een voorbeeld hoe dit zou kunnen werken.

Stel je doet elk jaar mee met de World Cleanup Day en je wilt aan het eind gegevens laten zien van wat jij geraapt hebt op die dag, dan geef je de kenmerken zoals je dat gewend bent, maar daarnaast selecteer je voor elk item ook het Evenement = World Cleanup Day.

Hiermee wordt het mogelijk om op elk moment dan ook te (laten) zien wat jij (of anderen) geraapt hebben op (een) World Cleanup Day.

Doe je volgend jaar wederom mee met de World Cleanup Day, dan doe je dit op dezelfde wijze.

Het zal dan mogelijk zijn om te laten zien wat op een of meerdere World Cleanup Days geraapt is door filters op datums toe te gaan passen.

Mocht je ditzelfde ook willen doen voor een eigen evenement, maar zie je die er niet tussen staan, neem dan contact met ons op, dan voegen wij die toe.

Onderstaand zijn enkele evenementen die al bestaan, maar deze lijst kan dus uitgebreid gaan worden.

1. World Cleanup Day
2. Landelijke Opschoon Dag
3. [PeukMeuk](50_PeukMeuk.md)
4. Canuary
5. Cleanup4Sarah
6. ZaandeWandel
7. Plastic Avengers - Bakzeil
8. RedBullLitter

# Speciale Evenementen

## Before and after
We gebruiken de evenementen voor cleanup, maar we gebruiken ze ook voor andere evenementen die aandacht verdienen.

Zo gebruiken we ze bijvoorbeeld voor speciale plekken waar 2 foto's gemaakt worden, 1 van de vervuilde plek, en 1 vanaf datzelfde standpunt, maar dan opgeruimd.

Hiervoor gebruiken we 2 evenementen:

Foto 1: BeforeAndAfter & BeforeAndAfter_Before
Foto 2: BeforeAndAfter & BeforeAndAfter_After.

Op deze manier is het mogelijk om deze foto's te zoeken en te laten zien.

## Show your impact
Dit is wederom een speciale tag die we speciaal gebruiken voor 'eind-foto's', foto's waarbij je bijvoorbeeld een schoon stuk strand laat zien met een aantal vuilniszakken die daar geraapt zijn.

Op deze manier kan je je impact laten zien met een zeer krachtige foto, zonder dat elk afzonderlijk item vast zou hoeven te leggen (dat mag wel uiteraard).

Foto: ShowYourImpact plus eventueel nog een zelfde tag, maar dan bijv met de naam van je cleanup-groep zoals ShowYourImpact_ZaanseZwerfvuilEstafette.

Mocht jouw groep ontbreken in de lijst en je wilt dit kenmerk juist gebruiken zodat je jouw foto's speciaal kan laten zien, neem dan contact met ons op, we voegen 
hem graag toe.
