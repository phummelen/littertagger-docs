# Voorbeelden van gevonden zwerfafval en hoe dit te 'taggen'

Hoeveel en wat voor tags je gebruikt, bepaal je zelf, maar over het algemeen geldt: 'hoe meer info, hoe beter'.

Wat goed is om te beseffen, is dat je de kenmerken vooral vastlegt zodat er wat met die data gedaan kan worden, door jezelf, of door anderen. En bedenk hierbij dan ook dat dit waarschijnlijk gedaan wordt door te kijken naar die kenmerken die gegeven zijn en niet naar de individuele foto's.

Dus de kenmerken moeten eigenlijk vertellen wat er op de originele foto te zien was zonder de mogelijkheid dat er verwarring over bestaat.
Neem als voorbeeld een foto van een coca-cola-blikje. Dit kan je op meerdere manieren taggen en de meest gangbare manier zal zijn:
Item: Can
Merk: Coca-Cola.

En dit is juiste data waar jij, of iemand anders wat mee kan. Bijvoorbeeld een vraag beantwoorden als 'hoeveel blikjes zijn er gevonden', of 'hoeveel blikjes van het merk Coca-Cola zijn er gevonden.

Als je de moeite wilt nemen, kan je er echter nog veel meer over vertellen. Of al die extra informatie nuttig is, of zonde van je tijd, dat is lastig te beantwoorden, dat weten we waarschijnlijk pas als we van mensen horen welke data ze gebruiken maar de volgende vragen zouden bijvoorbeeld interessant kunnen zijn voor mensen, die nu nog niet te beantwoorden zijn:
- Hoeveel procent van de gevonden blikjes zijn gemaakt van aluminum en hoeveel van ijzer?
- Hoeveel blikjes hadden wél statiegeld en hoeveel blikjes niet?
- Hoeveel blikjes zijn met al het andere afval gewoon wegegegooid en hoeveel zijn er apart gehouden om te (laten) recyclen?
- Hoeveel blkjes werden er gevonden die nog intact waren, of licht gedeukt, of plat, of verscheurd in stukjes (bijv door een maaimachine)?
- Hoeveel blikjes hadden nog inhoud of waren zelfs nog niet eens geopend?

Het zijn maar fictieve vragen, maar het zijn wel vragen die serieus van belang kunnen zijn in het onderzoek bijvoorbeeld naar de werking van statiegeld op blik in Nederland, maar het zijn ook vragen die niet beantwoord kunnen worden door de eerste twee kenmerken die gegeven werden.
Als je de voorbeeldvragen zou willen kunnen beantwoorden, dan zou je over dat soort kenmerken dus ook iets moeten zeggen en zou je bijvoorbeeld op het volgende uit kunnen komen:
Item: Can
Merk: Coca-Cola.
Materiaal: Aluminium
Statiegeld: Ja
Recycled: Nee
Staat: Gedeukt
Nog inhoud: Nee
Nog ongeopend: Nee

Zoals je ziet zou je met deze kenmerken alle vragen kunnen beantwoorden, maar het wordt zo ook wel duiddelijk dat het heel veel werk gaat kosten om slechts 1 blikje te voorzien van kenmerken. En ergens zullen we dus een balans of handige werkwijze moeten gaan zien te vinden.
Als we bijv weten dat er serieus onderzoek wordt gedaan naar 'de staat van het blikje', dan zouden we bewust kunnen vragen om die informatie wel toe te voegen. We zouden ook zelfs mensen kunnen vragen om eerder vastgelegde blikjes na te lopen en dat kenmerk alsnog toe te voegen aan de hand van de foto.
Om, zonder te weten wat de informatiebehoefte is, álles te gaan proberen vast te leggen, is eigenlijk onbegonnen werk, want ook al leggen we dit allemaal vast, dan verschijnt er wellicht iemand op het toneel die juist geinteresseerd is in de maat van het blikje, of dat het lipje er nog op vast zat of niet, of wat de kleur was van het blikje, of de barcode etc etc.

# Lastige vraagstukken
## Wat is het?

## Hoe leg je samengestelde dingen vast
Een van de lastige vraagstukken is hoe je samengestelde dingen vastlegt.

Als we bijvoorbeeld een plastic Coca-Cola fles vinden, dan geven we die waarschijnlijk aan als:
Item: Fles
Merk: Coca-Cola
Materiaal: Plastic
En daarmee is de foto voorzien van de belangrijkste en juiste kenmerken.

Maar als we bijv niet de fles vinden, maar wel het label dat er omheen zat, dan zouden we die foto voorzien van de volgende kenmerken:
Item: Label
Merk: Coca-Cola
Materiaal: Plastic
En ook daarmee is deze foto voorzien van de belangrijkste en juiste kenmerken.

Maar hierdoor krijgen we ook de vraag, 'moeten we dan die coca-cola fles óók niet voorzien va die 2 kenmerken want die bestaat uit de fles en uit het label?'.
Wij vinden van niet. Voor ons is dat een samengesteld geheel dat bij elkaar hoort. En datzelfde geldt bijvoorbeeld voor de dop die er nog op zit.
Maar let wel, als we dat niet aangeven, is het omgekeerde hiervan dus dat een vraag als 'hoeveel flessen werden er gevonden zonder dop' dus niet te beantwoorden...

Bij een fles met een label vinden we dus dat dit bij elkaar hoort als fles. Je zou kunnen zeggen dat we dat vinden, 'omdat het zo uit de fabriek komt'?
Maar hoe zit dat dan met een papieren milkshake-beker met een plastic deksel en een papieren rietje daarin van de McDonalds?
Als we hier ook zeggen dat het 'een beker' betreft, dan krijg je het volgende:
Item: Beker
Merk: McDonalds
Materiaal: Papier

En hier gaan we dus de mist in want iemand die dus onze data zal gebruiken, zal (de gegevens van) deze foto dus gebruiken, denkende dat hier alleen een beker werd gevonden, terwijl deze beker ook nog een deksel (van plastic zelfs!) en een rietje had (van papier, waar je in veel landen wellicht nog plastic verwacht).
Hier mis je dus belangrijke informatie.
En daarom vinden we (maar niet unaniem!) dat je dit weer zou moeten geven als 3 onderdelen:
Item: Beker
Merk: McDonalds
Materiaal: Papier

Item: Deksel
Merk: McDonalds
Materiaal: Plastic

Item: Rietje
Merk: McDonalds
Materiaal: Papier

Door het op deze manier vast te leggen, is het al duidelijk dat er dus blijkbaar 3 dingen gevonden zijn, die van hetzelfde merk waren, maar verschillend qua materiaal.
Maar ook dit vinden we eigenlijk niet kloppen want iemand die deze informatie gebruikt zou hieraan niet kunnen zien of die onderdelen los lagen (maar toevallig wel op 1 foto) of dat ze nog aan elkaar zaten (of bijv de beker los, terwijl daarnaast de deksel lag met het rietje er nog in). Terwijl dat juist nuttige informatie kan blijken te zijn (informatie bijv waarom McDonalds bij sommige producten ook aan het afstappen is van losse deksels).
Daarom hebben we bij LitterTagger gekozen voor een manier waarmee dit op te lossen valt.
Als het allemaal losse onderdelen zijn, dan gebruik je bovenstaande manier, als ze echter allemaal nog op/aan elkaar zitten, dan heb je een speciekere optie:
Item: Beker (met deksel er nog op)
Item: Deksel (met rietje er nog in)
Item: Rietje

Hiermee is het dus zichtbaar dat op de originele foto iets bijzonders aan de hand was, het zijn weliswaar 3 objecten, maar ze waren allemaal nog verbonden.
Vind je bijv een beker los, en daarnaast een deksel met rietje erin, dan zou je de volgende items kunnen aangeven:
Item: Beker
Item: Deksel (met rietje er nog in)
Item: Rietje

En zou je een beker vinden met een deksel er nog op, maar het rietje er los naast, dan dus de volgende:
Item: Beker (met deksel er nog op)
Item: Deksel
Item: Rietje

Dit was een lange uitleg, maar een waarmee we hopen duidelijk te maken dat het lastig is om van te voren te weten wat je vast moet leggen en hoe je dat moet doen maar zoals eerder al gezegd, alles is goed, zelfs een foto zonder kenmerken kan al waarde hebben en alles wat je er verder aan toevoegt, maakt het nog beter, maar wel met de kanttekening voor jezelf dat het ook data kan zijn die nooit gebruikt zal worden, dus kijk zelf hoeveel tijd en energie je daaraan wilt besteden.
De belangrijkste kenmerken, wat ons betreft zijn: Item en Merk (indien aanwezig) en als het kan, Materiaal waarbij uitgaan van 'het ergste materiaal', of evt meerdere materialen.
