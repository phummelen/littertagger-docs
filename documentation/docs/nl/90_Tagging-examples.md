# Dat 'taggen', hoe werkt dat en waarom

Voordat je begint met het vastleggen van kenmerken is het goed om te bedenken waarom je het doet. Dit kan meerdere redenen hebben. Je legt het bijvoorbeeld puur voor jezelf vast, om te weten hoeveel dingen je hebt opgeraapt. In dat geval zou je geen eens kenmerken hoeven te geven, je upload de foto's en ziet de telling ervan.

Maar als je het doet om ook echt impact te gaan maken, dan is de kans groot dat je kenmerken nodig gaat hebben. Juist door die kenmerken kan jij, of anderen, er veel meer mee doen. Maar daarvoor is het wel van belang om de juiste kenmerken te geven, zodat je 'goede data' maakt waar ook echt mee gewerkt kan worden.

Om dit te kunnen doen, hebben we binnen LitterApp mometeel meerdere kenmerken die je wel of niet in kan vullen. Hoeveel en wat voor tags je gebruikt, bepaal je zelf, maar over het algemeen geldt: 'hoe meer info, hoe beter'.

Hieronder worden de verschillende kenmerken wat verder uitgelegd. 

## Materiaal
Spreekt voor zich, maar kan toch nog lastig zijn. Een snoepwikkel is over het algemeen van plastic, een pakje sigaretten meestal van papier. Maar hoe zit het met een broodzak die van papier lijkt, maar waar een plastic venster in zit, of een vape-pen dat bestaat uit een matalen huls, een plastic mondstuk, een stuk electronica en een batterij en nog een veelvoud aan andere stoffen?

Hier is niet direct een goed antwoord voor te geven. De papieren zak met plastic venster taggen wij zelf als 'papier', maar er is ook wat voor te zeggen om 'plastic' als 2e materiaal op te nemen. Datzelfde geldt voor het pakje sigaretten. Als dat van papier is, dan kan je dat aangeven, zit er nog een plastic hoes omheen, dan kan je plastic eventueel toevoegen als materiaal.

## Merk
Ook deze spreek voor zich, maar ook deze kan weer lastig zijn. Het merk is vaak te vinden op het product en we hebben al veel merken in onze lijsten zitten, dus tik een deel ervan in, en kijk of hij tevoorschijn komt.

Wat we hier vooral doen, is het merk op het product vastleggen, zonder rekening te houden met de moeder-maatschappij. Zo leggen we een Twix (van het Mars-concent) vast als 'Twix' en M&M's als M&M's. Op de achtergrond zorgen wij dan dat we opties krijgen waarbij we al die producten kunnen bundelen tot het Mars-concern.

## Content
Nog zo een die voor zich spreekt maar ook af kan wijken van wat je zou verwachten. Het gaat hier om de inhoud dat oorspronkelijk in het object zou kunnen hebben gezeten en daardoor ook een kenmerk voor het object is. Zo is een beker gewoon een beker, maar als je aan kan geven dat de inhoud koffie was, dan is het een specifiekere beschrijving van die beker. Of als je bijv een blikje hebt gevonden en aangeeft dat de inhoud energiedrank was, dan zegt dat meer dan alleen een blikje en is het weer een ander soort product dan een blikje waar frisdrank in zat.

Er zijn echter ook bijzondere mogelijkheden. Zo hebben we bijv wijn of bier, maar ook alcohol. Die laatste bedoelen we echt voor flessen met sterke dranken. Blikjes met mix-drankjes kan je aangeven met Inhoud = Cocktail, bijv een Bacardi-Cola, of een Cola-Jack Daniels

## Afmeting/Gewicht
Voor sommige onderzoeken kan het van belang zijn om te weten hoe groot een object is, of wat het gewicht ervan is. Deze waardes kan je eventueel hier kwijt. Dit is bijv van belang om aan te geven of het draad dat je gevonden hebt op het strand 2 centimeter lang was, of een stuk van meer dan een meter.

## De staat van het product
Voor meerdere onderzoeken, denk bijvoorbeeld aan een onderzoek naar de werking van statiegeld op flesjes en blikjes, kan het interessant wezen om vast te leggen wat de staat is van het product dat is gevonden. Zo kan een blikje bijv nog 'als nieuw' zijn (en bijv makkelijk in te leveren als er statiegeld op zit) of dat hij gedeukt is of misschien zelfs helemaal plat. Voor producten die op het strand gevonden worden, kan het weer interessant zijn om te weten of ze nog als nieuw zijn of juist helemaal versleten.

## Evenement
Een evenement is een bijzonder kenmerk dat wellicht niet direct op het artikel zelf slaat, maar meer op de gebeurtenis waarvoor het product is geraapt. Denk hierbij bijvoorbeeld aan alles dat geraapt is tijdens de Word Cleanup Day, of een maandelijkse opruimactie met je lokale groep.

## Hoeveelheid
De 'hoeveelheid' is een handige manier bij speciale items. Denk bijv aan een plek waar heel veel ballonnen liggen, of peuken. In plaats van dat je elke peuk op de foto zet, kan je dan ook 1 foto nemen van een stel peuken en met 'hoeveelheid' kan je dan aangeven hoeveel het er zijn.

## Opgeraapt
Dit klinkt voor sommigen als een rare, we doen dit toch om de wereld wat schoner te maken, hoezo zou je het dan niet oprapen? Goede vraag, maar zo zijn er ook goede redenen om het niet te doen. Bijvoorbeeld als dat een gevaarlijke situatie in zou houden (denk aan iets aan de andere kant van de snelweg) of als het te groot is of in het water en je kan er nu nog niet bij etc. Wil je het wel vastleggen, maar niet oprapen, dan kan je deze dus uit zetten voor deze foto. De algemene instelling kan je instellen bij je profiel.

## Recycled
Dit is een kenmerk die voor verschillende mensen in het leven geroepen is en die hiermee aangeven dat zijzelf de moeite hebben genomen om het afval bijv gescheiden af te voeren (bijv glas in de glasbak, of plastic in de plastic-container etc). Dit staat dus los van of het bedrijf daarna toch weer al het plastic verbrand of echt recyclet.

## Statiegeld
Met Statiegeld geven we aan of het item een statiegeld-item is, denk hierbij vooral aan plastic flesjes en blikjes, maar ook bijv aan bepaalde bekers van McDonalds of bierglazen op een festival etc.

## Ik mis er 1, wat nu?
Ondanks dat we al redelijk gevulde lijsten hebben, weten we zeker dat we waardes missen. Het kan natuurlijk zijn dat hij wel bestaat, maar onder een andere naam, maar de kans is ook aanwezig dat de lijst niet volledig is. Neem in dat geval contact met ons op zodat we knnen kijken of we hem niet al hebben onder een andere naam (en mogelijk duidelijker genoemd moet gaan worden) of dat hij ontbreekt en dat wij hem toe moeten voegen. In de tussentijd kán je eventueel de keuze 'Andere ontbrekende waarde' toevoegen, maar dan moet je hem later wel weer corrigeren als we die waarde toegevoegd hebben.


## Dat zijn nogal wat kenmerken, moet ik die allemaal in gaan vullen?!
Wat goed is om te beseffen, is dat je de kenmerken vooral vastlegt zodat er wat met die data gedaan kan worden, door jezelf, of door anderen. Hoe meer data, hoe beter, maar zoals eerder gezegd, probeer voor jezelf een werkbare situatie te vinden.

Neem als voorbeeld een foto van een redbull-blikje. Dit kan je op meerdere manieren taggen en de meest gangbare manier zal zijn:

|Foto                                                   |Tags|
|-------------------------------------------------------|---------------------------------------------|
|![Redbull blik](assets/images/examples/State_intact.jpg) |Item: Can<br>Merk: RedBull|


En dit is juiste data waar jij, of iemand anders, wat mee kan. Bijvoorbeeld een vraag beantwoorden als 'hoeveel blikjes zijn er gevonden', of 'hoeveel blikjes van het merk Redbull zijn er gevonden'.

Als je de moeite wilt nemen, kan je er echter nog veel meer over vertellen. Of al die extra informatie nuttig is, of zonde van je tijd, dat is lastig te beantwoorden, dat weten we waarschijnlijk pas als we van mensen horen welke data ze gebruiken maar de volgende vragen zouden bijvoorbeeld interessant kunnen zijn voor mensen, die nu nog niet te beantwoorden zijn:
- Hoeveel procent van de gevonden blikjes zijn gemaakt van aluminum en hoeveel van ijzer?
- Hoeveel blikjes hadden wél statiegeld en hoeveel blikjes niet?
- Hoeveel blikjes zijn met al het andere afval gewoon weggegooid en hoeveel zijn er apart gehouden om te (laten) recyclen?
- Hoeveel blkjes werden er gevonden die nog intact waren, of licht gedeukt, of plat, of verscheurd in stukjes (bijv door een maaimachine)?
- Hoeveel blikjes hadden nog inhoud of waren zelfs nog niet eens geopend?

Het zijn maar fictieve vragen, maar het zijn wel vragen die bijvoorbeeld serieus van belang kunnen zijn in het onderzoek naar de werking van statiegeld op blik in Nederland, maar het zijn ook vragen die niet beantwoord kunnen worden met enkel de eerste twee kenmerken die gegeven werden.

Als je de voorbeeldvragen zou willen kunnen beantwoorden, dan zou je over dat soort kenmerken dus ook iets moeten zeggen en zou je bijvoorbeeld op het volgende uit kunnen komen:


|Foto                                                   |Tags|
|-------------------------------------------------------|---------------------------------------------|
|![Redbull blik](assets/images/examples/State_intact.jpg) |Item: Blikje<br>Merk: RedBull<br>Materiaal: Aluminium<br>Inhoud: Energiedrank<br>Staat: Gedeukt<br>Statiegeld: Ja<br>Recycled: Ja<br>|

Zoals je ziet zou je met deze kenmerken al veel vragen kunnen antwoorden (maar nog niet alle), maar het wordt zo ook wel duiddelijk dat het heel veel werk gaat kosten om slechts 1 blikje te voorzien van kenmerken. En ergens zullen we dus een balans of handige werkwijze moeten gaan zien te vinden.

Als we bijv weten dat er serieus onderzoek wordt gedaan naar 'de staat van het blikje', dan zouden we bewust kunnen vragen om die informatie wel toe te voegen. We zouden ook zelfs mensen kunnen vragen om eerder vastgelegde blikjes na te lopen en dat kenmerk alsnog toe te voegen aan de hand van de foto.

Om, zonder te weten wat de informatiebehoefte is, álles te gaan proberen vast te leggen, is eigenlijk onbegonnen werk, want ook al leggen we dit allemaal vast, dan verschijnt er wellicht iemand op het toneel die juist geïnteresseerd is in de maat van het blikje, of dat het lipje er nog op vast zat of niet, of wat de kleur was van het blikje, of het gewicht, de barcode etc etc.

## De kenmerken vertellen hoe de foto eruit zag
Bedenk hierbij dat je de data toevoegt omdat de gebruikers ervan niet de foto's gaan bekijken, maar de data die jij aangemaakt hebt óver die foto's en dat de gegeven kenmerken dus eigenlijk moeten vertellen wat er op de originele foto te zien was zonder de mogelijkheid dat er verwarring over bestaat.

Hieronder laten we een paar voorbeelden zien waaruit blijkt dat dat best lastig is.

Neem bijvoorbeeld een foto van een papieren milkshake-beker met daarnaast een deksel met een rietje erin dat op onderstaande manier wordt vastgelegd. Daarnaast zi je dan 1 van de manieren hoe de onderzoeker deze informatie zou kunnen interpreteren.

|Foto|Kenmerken|Wat de onderzoeker denkt|
|----------------------|----|------------------------|
|![Origineel](assets/images/examples/Repro01.jpg)|Item: Cup<br>Materiaal: Papier<br><br>Item: Deksel<br>Materiaal: plastic<br><br>Item: Rietje<br>Materiaal: Papier|![Reproductie](assets/images/examples/Repro02.jpg)|

Om ervoor te zorgen dat wel tot de juiste foto gekomen zou kunnen worden, zou je hem op de volgende manier kunnen taggen.
|Foto|Kenmerken|Wat de onderzoeker denkt|
|----------------------|----|------------------------|
|![Origineel](assets/images/examples/Repro01.jpg)|Item: Cup (met deksel, leg deksel apart vast)<br>Materiaal: Papier<br>Merk: KFC<br><br>Item: Deksel (met rietje, leg rietje apart vast)<br>Materiaal: plastic<br>Merk: KFC<br><br>Item: Rietje<br>Materiaal: Papier<br>Merk: KFC|![Reproductie](assets/images/examples/Repro01.jpg)|


HIERONDER NOG NAKIJKEN



## Hoe leg je samengestelde dingen vast
Een van de lastige vraagstukken is hoe je samengestelde dingen vastlegt.

Als we bijvoorbeeld een plastic Coca-Cola fles vinden, dan geven we die waarschijnlijk aan als:
- Item: Fles
- Merk: Coca-Cola
- Materiaal: Plastic

En daarmee is de foto voorzien van de belangrijkste en juiste kenmerken.

Maar als we bijv niet de fles vinden, maar wel het label dat er omheen zat, dan zouden we die foto voorzien van de volgende kenmerken:
- Item: Label
- Merk: Coca-Cola
- Materiaal: Plastic

En ook daarmee is deze foto voorzien van de belangrijkste en juiste kenmerken.

Maar hierdoor krijgen we ook de vraag, 'moeten we dan die coca-cola fles niet óók voorzien va die 2 kenmerken want die bestaat immers uit de fles en uit het label?'

Wij vinden van niet. Voor ons is dat een samengesteld geheel dat bij elkaar hoort. En datzelfde geldt bijvoorbeeld voor de dop die er nog op zit.

Maar let wel, als we dat niet aangeven, is het gevolg hiervan dus dat een vraag als 'hoeveel flessen werden er gevonden zonder dop' dus niet te beantwoorden...

En omdat er dus wel degelijk mensen zijn die juist hier onderzoek naar doen, hebben we dus in de keuze-lijst dus een gewone 'fles', maar voor diegenen die echt verschil willen maken tussen een fles met, of zonder dop, hebben we ook een 'fles met een dop'. De andere fles kan je dus gebruiken voor flessen zonder de bijbehorende dop. Of dit in de praktijk goed werkt, gaan we in de gaten houden. 

Er zijn echter nog veel meer vragen die lastig te beantwoorden zijn. Mede daarom hebben we ook nog een pagina 'Voorbeelden' gemaakt waar we de lastige voorwerpen in zullen noteren, met ónze manier van taggen. Maar nogmaals, het kan op meerdere manieren en ook wij verschillen wel eens van mening...




